[["index.html", "Podstawy Geomatyki w Leśnictwie Ćwiczenia Terenowe 1 Wprowadzenie", " Podstawy Geomatyki w Leśnictwie Ćwiczenia Terenowe dr hab. inż. Piotr Wężyk, prof. URK; mgr inż. Wojciech Krawczyk rok akademicki 2023/2024 1 Wprowadzenie Szanowni Studenci II roku kierunku Leśnictwo, mamy przyjemność poprowadzić dla Was w tym roku akademickim przedmiot Podstawy Geomatyki w Leśnictwie, rozpoczynając jego realizację od ćwiczeń terenowych w wymiarze 8 godzin. Być może będzie to dla Was pierwsze spotkanie z systemami GIS (ang. Geographic Information Systems), a przynajmniej pierwsze świadome spotkanie – ponieważ korzysta z nich na codzień każdy z nas. Mamy nadzieję że będzie to dla Was początek ciekawej przygody w świecie geoinformacji. Niniejsze repozytorium zostało stworzone w celu wygodnego przekazania Wam wszystkich informacji potrzebnych do przygotowania się, zrealizowania i zaliczenia ćwiczeń terenowych. Ponadto, na potrzeby realizacji przedmiotu stworzony został zespół na platformie MS Teams, prosimy o dołączenie do zespołu poprzez: wklejenie kodu xhua4kx w aplikacji Teams, lub kliknięcie tego linku. Polecamy krok po kroku zapoznać się z zamieszczonymi tu treściami, a w przypadku pytań lub wątpliwości kontaktować się z nami mailowo: sprawy administracyjne – dr hab. inż. Piotr Wężyk, prof. URK: wezyk.piotr@gmail.com sprawy techniczne – mgr inż. Wojciech Krawczyk: wojciech.krawczyk@student.urk.edu.pl Rysunek 1.1: Nie każda informacja o pozycji obiektu jest przydatna. Źródło: xkcd "],["cele.html", "2 Cele i zadania 2.1 Cel i zakres ćwiczeń terenowych 2.2 Termin i lokalizacja 2.3 Zadania do wykonania w terenie 2.4 Zadania do wykonania podczas prac kameralnych 2.5 Zasady zaliczenia", " 2 Cele i zadania 2.1 Cel i zakres ćwiczeń terenowych Głównym celem ćwiczeń jest zapoznanie się z rozwiązaniami umożliwiającymi pozyskiwanie danych przestrzennych w terenie oraz ich zastosowań w leśnictwie – gospodarce leśnej, ochronie przyrody, a także urban forestry. Poniżej umieszczona jest mapa podsumowujące wyniki prac terenowych przeprowadzonych przez Wasze koleżanki i kolegów z roku wyżej – podobne zadania stoją przed Wami w tym roku. Rysunek 2.1: Mapa pomiarów wykonanych przez studentów w ramach pracy domowej w 2022 r. Zakres realizacji ćwiczeń – 8 godzin, z czego: 1 godz.: instalacje aplikacji mobilnych oraz oprogramowania QGIS na komputerze i zapoznanie się z 3 lekcjami QGIS na YouTube, 5 godz.: kartowanie w terenie: aplikacja QField oraz wykorzystanie pozostałych aplikacji mobilnych, 1 godz.: praca z chmurami punktów ALS pobranymi z geoportal.gov.pl, 1 godz.: wykonanie sprawozdania finalnego. 2.2 Termin i lokalizacja Termin przeprowadzenia prac terenowych Czas wykonania prac związanych z ćwiczeniami terenowymi jest dowolny, natomiast ostatecznym terminem jest 27.11.23 r., do kiedy należy przesłać sprawozdanie zaliczeniowe z przeprowadzonych prac. Sugerujemy jednak udać się w teren jak najwcześniej, póki aura pogodowa jest jeszcze przyjazna. Lokalizacja ćwiczeń Prace terenowe powinny zostać przeprowadzone w dowolnym kompleksie leśnym na obszarze dwóch wydzieleń, dla którego dostępny jest opis taksacyjny w Banku Danych o Lasach. Przy wyborze obszaru działań należy oczywiście respektować wszelkie zakazy i ograniczenia wstępu do lasu (prowadzone zabiegi hodowlane, tymczasowe zakazy wstępu, rezerwaty, Parki Narodowe). 2.3 Zadania do wykonania w terenie Prace terenowe będą przeprowadzane w aplikacjach mobilnych, dostępnych na urządzenia z systemem operacyjnym Android, lub iOS. Podstawowym narzędziem pracy będzie aplikacja QField, gdzie każdy student powinien skartować w obrębie wybranych przez siebie 2 wydzieleń: 10 drzew znajdujących się w wydzieleniach; wszystkie ścieżki, szlaki zrwykowe, drogi znajdujące się wewnątrz i przylegające do wydzieleń; granice wybranych przez siebie wydzieleń; Kolejną aplikacją która zostanie wykorzystana podczas ćwiczeń terenowych jest aplikacja Geotracker, za pomocą której należy: zarejestrować swoją trasę przejścia podczas prac w kompleksie leśnym. Instrukcje przybliżające obsługę aplikacji QField oraz Geotracker znajdują się w dziale Instrukcje. Ponadto zapoznaj się z funkcjonalnościami pozostałych aplikacji mobilnych, znajdujących się na liście aplikacji obligatoryjnych (oraz fakultatywnych). Pracę w aplikacjach udokumentuj zrzutami ekranu, które wykorzystasz w sprawozdaniu. 2.4 Zadania do wykonania podczas prac kameralnych Po przeprowadzeniu prac terenowych, pozyskane dane zostaną porównane z chmurami punktów ALS LiDAR, które należy pobrać z serwisu geoportal.gov.pl. Porównaj wysokości drzew określone przez Ciebie z wysokościami drzew na chmurach punktów ALS (zwróc uwagę na datę pozyskania pobranej przez Ciebie chmury). Instrukcje opisujące krok po kroku jak należy pobrać i wykonać pomiary na chmurze punktów ALS znajdziesz w dziale Instrukcje. 2.5 Zasady zaliczenia Warunkiem zaliczenia ćwiczeń terenowych jest pozyskanie danych przestrzennych w wybranym kompleksie leśnym aplikacjami mobilnymi i przesłanie ich na platformę MS Teams oraz wykonanie sprawozdania z zajęć zgodnie z wzorem. Sprawozdanie należy wykonać w formie elektronicznej (PDF) oraz przesłać na platformę MS Teams do katalogu SPRAWOZDANIA_GOTOWE (kanał Ćwiczenia Terenowe/Pliki/SPRAWOZDANIA_GOTOWE) w terminie do 27.11.2023 r. Sprawozdania przesłane po terminie będą oceniane niżej. Szablon sprawozdania znajduje się w zespole Teams (kanał Ćwiczenia Terenowe/Pliki/SPRAWOZDANIA_SZABLON). Szablon należy pobrać, uzupełnić, a następnie wgrać na MS Teams do katalogu SPRAWOZDANIA_GOTOWE jako plik PDF nazwany według schematu: nrIndeksu_nazwisko.pdf (np. 123456_kowalski.pdf) "],["wykonaj_przed.html", "3 Wykonaj przed ćwiczeniami 3.1 Lista aplikacji obligatioryjnych: 3.2 Lista aplikacji fakultatywnych:", " 3 Wykonaj przed ćwiczeniami Przed przystąpieniem do ćwiczeń, zainstaluj wylistowane poniżej aplikacje na Twoim urządzeniu mobilnym – aplikacje zostały podzielone na obligatoryjne (konieczne do instalacji przez wszystkich) oraz fakultatywne (instalacja i udokumentowanie ich wykorzystania pozwoli na uzyskanie dodatkowych punktów do sprawozdania z ćwiczeń). 3.1 Lista aplikacji obligatioryjnych: QField – linki do pobrania: System Android System iOS Aplikacja QField będzie naszym głównym narzędziem pracy w trakcie ćwiczeń terenowych, upewnij się że poprawnie działa na Twoim urządzeniu mobilnym. Kroki niezbędne do wykonania podstawowej konfiguracji aplikacji zostały przedstawione w dziale Instrukcje. GeoTracker (Android) / GeoTracker Lite (iOS) – linki do pobrania: System Android System iOS GPSTest (Android) / GPS Data Smart (iOS) – linki do pobrania: System Android System iOS mBDL – linki do pobrania: System Android System iOS Geoportal Mobile – linki do pobrania: System Android System iOS 3.2 Lista aplikacji fakultatywnych: Track Sat – linki do pobrania: System Android Aplikacja niedostępna na platformie iOS. Sky Map – linki do pobrania: System Android System iOS Flightradar24 – linki do pobrania: System Android System iOS jakdojade – linki do pobrania: System Android System iOS iNaturalist – linki do pobrania: System Android System iOS "],["instrukcje.html", "4 Instrukcje 4.1 QField 4.2 Geotracker 4.3 Pobieranie chmur punktów ALS z serwisu geoportal", " 4 Instrukcje W niniejszym dziale znajdują się instrukcje opisujące pierwsze kroki w działaniu wykorzystywanych podczas zajęć aplikacji mobilnych. Umożliwią one podstawową konfigurację aplikacji, pobranie danych niezbędnych do wykonania prac terenowych oraz ich wysłanie do oceny po wykonaniu prac. 4.1 QField Aplikacja QField umożliwia pobieranie danych przestrzennych w terenie oraz ich wygodny transfer do środowiska desktopowego oprogramowania GIS. Aby przygotować aplikację do pracy na ćwiczeniach terenowych, konieczne będzie pobranie projektu roboczego przeznaczonego do pracy na urządzenie mobilne. Kroki niezbędne do wykonania zostały opisane poniżej. Po uruchomieniu aplikacji QField, udziel aplikacji niezbędnych zezwoleń, a następnie wybierz pozycję “Otwórz plik lokalny”. Rysunek 4.1: Ekran powitalny aplikacji QField. Na następnym ekranie wybierz zielony przycisk z symbolem plusa w prawym dolnym rogu ekranu, a następnie opcję “Importuj URL”: Rysunek 4.2: Opcje impotu projektów QField. W otwartym oknie wprowadź poniższy adres URL, a następnie wybierz pozycję “OK”, aby pobrać projekt na urządzenie mobilne. Rysunek 4.3: Wprowadzenie adresu URL do projektu QField. Na następnym ekranie, gdzie widoczne są wszystkie pliki pobranego projektu, wybierz pozycję “PGwL_CWT_niestacjonarne_qfield”, aby otworzyć projekt. Rysunek 4.4: Pliki znajdujące się w pobranym projekcie QField. Po wczytaniu projektu, na ekranie powinien wyświetlić się ekran bazowy projektu z mapą przedstawiającą granice Nadleśnictw – projekt został poprawnie zaimportowany i jest gotowy do pracy. W przypadku problemów i błędów proszę kontaktować się mailowo: wojciech.krawczyk@student.urk.edu.pl lub poprzez platformę MS Teams. Rysunek 4.5: Ekran bazowy aplikacji QField po otworzeniu projektu. ### Dodawanie danych przestrzennych w aplikacji QField W środowisku GIS wyróżniamy trzy podstawowe formy geometrii danych wektorowych: dane punktowe (0D) – np. lokalizacja drzew, małej infrastruktury, dane liniowe (1D) – np. szlaki zrywkowe, linie ogrodzenia, cieki wodne, dane poligonowe (2D) – np. zbiorniki wodne, jak również obszary występujące umownie, takie jak jednostki podziału powierzchniowego. W przygotowanym projekcie QField znajdują się trzy warstwy (zbiory danych), które odpowiadają wymienionym formom geometrii, odpowiednio: drzewa – warstwa punktowa, o. liniowe – warstwa liniowa, o. poligonowe – warstwa poligonowa. Przygotowane dla Ciebie zadania wykonasz edytując te warstwy. Pierwszym krokiem jaki należy wykonać w celu rozpoczęcia edycji, jest otwarcie panelu bocznego i przełączenie aplikacji w tryb edycji, wybierając ikonę ołówka znajdującą się w prawym górnym rogu panelu bocznego. Domyślnie aplikacja uruchamiana jest w trybie przeglądania danych (ikona składanej mapy na panelu bocznym obok ołówka), który polecamy włączyć ponownie po zakończeniu pozyskiwania danych. Rysunek 4.6: Panel boczny aplikacji QField. Edycja warstwy “drzewa” - dane punktowe Po włączeniu trybu edycji, w panelu bocznym na zielono podświetlana jest aktywna warstwa, wybierając nazwy poszczególnych warstw możliwe jest ich aktywowanie i zarazem edycja. Należy wybrać warstwę “drzewa – pracuj na tej warstwie” (zielone podświetlenie), a następnie przejść do ekranu bazowego aplikacji. Po uruchomieniu trybu edycji i wybraniu konkretnej warstwy na środku ekranu widoczny jest kursor w kstałcie celownika – w miejscu gdzie zostanie on zlokalizowany, zostanie utworzony dodawany przez użytkownika obiekt. Kursor można przesuwać ręcznie, przewijając palcem po mapie, lub zsynchronizować go z położeniem lokalizacji wybierając ikonę lokalizacji znajdującą się w prawym dolnym rogu ekranu (w tym celu należy włączyć lokalizację w swoim telefonie). W celu utworzenia nowego obiektu punktowego (drzewa), należy wybrać zielony przycisk z symbolem “+” w prawym dolnym rogu ekranu, pod ikoną lokalizacji. Rysunek 4.7: Ekran bazowy aplikacji QField w trybie edycji. Dodając nowy punkt otwarta zostanie tabela atrybutów z polami opisującymi cechy dodawanego drzewa. W dostępnych polach należy podać: gatunek (pole listowe) – z listy należy wybrać odpowiedni skrót gatunku inwentaryzowanego drzewa, obwod (pole liczbowe) – obwód pnia na wysokości 1.30 m w [cm], dbh (pole liczbowe) – pierśnica drzewa w [cm], wys (pole liczbowe) – wysokość drzewa w [m] wiek (suwak) – szacowany wiek drzewa uwagi (pole tekstowe) – cechy szczególne drzewa (jeśli posiada), gatunek drzewa jeśli nie występował na liście, pole nieobowiązkowe, zdjecie (załącznik) – zdjęcie drzewa, dodawane poprzez wybranie symbolu aparatu po prawej stronie, Następnie edycję atrybutów i utworzenie punktu należy zatwierdzić, wybierając symbol “ptaszka” w lewym górnym rogu tabeli atrybutów. Rysunek 4.8: Formularz tabeli atrybutów warstwy “drzewa”. Edycja warstwy “o. liniowe” - dane liniowe Należy otworzyć panel boczny, uruchomić tryb edycji i aktywować warstwę “o. liniowe – pracuj na tej warstwie”. Dodawanie obiektów liniowych działa analogicznie do obiektów punktowych. Na ekranie bazowym aplikacji należy wybrać czarny przycisk z ikoną “+”, aby dodać pierwszy wierzchołek dodawanej linii. Następnie należy przejść, lub przesunąć palcem kursor w miejsce gdzie powstać ma kolejny wierzchołek linii i ponownie nacisnąć czarny przycisk z symbolem “+”. Przycisk z symbolem “+” dodaje kolejne wierzchołki tworzonej linii, z kolei przycisk “-” usuwa ostatni dodany segment linii. Zatwierdzenie dodania obiektu liniowego możliwe jest dzięki zielonemu przyciskowi z symbolem “ptaszka”, z kolei jej całkowite odrzucenie czerwonym przyciskiem z krzyżykiem. Aby stworzyć linię, konieczne są conajmniej 2 wierzchołki. Rysunek 4.9: Tworzenie nowego obiektu liniowego. Po zatwierdzeniu dodania linii zielonym przyciskiem, otwarta zostanie tabela atrybutów z polami opisującymi cechy dodawanego obiektu liniowego. W dostępnych polach należy podać: typ (pole tekstowe) – rodzaj inwentaryzowanego obiektu liniowego (np. ścieżka, droga, ogrodzenie), stan (pole listowe) – stan inwentaryzowanego obiektu (jeśli dotyczy), szerokosc (suwak) – szerokość inwentaryzowanego obiektu (jeśli dotyczy), naw (pole listowe) – nawierzchnia inwentaryzowanego obiektu (jeśli dotyczy), uwagi (pole tekstowe) – dodatkowe informacje o dodawanym obiekcie, pole nieobowiązkowe, zdjecie (załącznik) – zdjęcie obiektu, dodawane poprzez wybranie symbolu aparatu po prawej stronie, Następnie edycję atrybutów i utworzenie linii należy zatwierdzić, wybierając symbol “ptaszka” w lewym górnym rogu tabeli atrybutów. Rysunek 4.10: Formularz tabeli atrybutów warstwy “o. liniowe”. Edycja warstwy “o. poligonowe” - dane poligonowe Należy otworzyć panel boczny, uruchomić tryb edycji i aktywować warstwę “o. poligonowe – pracuj na tej warstwie”. Dodawanie obiektów poligonowych działa analogicznie do obiektów liniowych. Na ekranie bazowym aplikacji należy wybrać czarny przycisk z ikoną “+”, aby dodać pierwszy wierzchołek dodawanego poligonu. Następnie należy przejść, lub przesunąć palcem kursor w miejsce gdzie powstać ma kolejny wierzchołek poligonu i ponownie nacisnąć czarny przycisk z symbolem “+”. Przycisk z symbolem “+” dodaje kolejne wierzchołki tworzonego poligonu, z kolei przycisk “-” usuwa ostatni dodany segment poligonu. Zatwierdzenie dodania obiektu poligonowego możliwe jest dzięki zielonemu przyciskowi z symbolem “ptaszka”, z kolei jego całkowite odrzucenie czerwonym przyciskiem z krzyżykiem. Aby stworzyć poligon, konieczne są conajmniej 3 wierzchołki. Rysunek 4.11: Tworzenie nowego obiektu poligonowego. Po zatwierdzeniu dodania poligonu zielonym przyskiem, otwarta zostanie tabela atrybutów z polami opisującymi cechy dodawanego obiektu poligonowego. W dostępnych polach należy podać: typ (pole tekstowe) – rodzaj inwentaryzowanego obiektu poligonowego (np. granica wydzielania, zbiornik ppoż), uwagi (pole tekstowe) – dodatkowe informacje o dodawanym obiekcie, pole nieobowiązkowe, Następnie edycję atrybutów i utworzenie poligonu należy zatwierdzić, wybierając symbol “ptaszka” w lewym górnym rogu tabeli atrybutów. Rysunek 4.12: Tworzenie nowego obiektu poligonowego. 4.1.1 Przesłanie danych z aplikacji QField na platformę MS Teams Po zakończeniu prac terenowych (skartowaniu lokalizacji 10 drzew, ścieżek i dróg oraz granic 2 wybranych wydzieleń), zebrane dane należy przesłać na platformę Teams. Aby to zrobić, w pierwszej kolejności należy przełączyć aplikację w tryb przeglądania, a następnie wybrać ikonę ustawień znajdującą się na panelu bocznym aplikacji. Rysunek 4.13: Menu kontekstowe ustawień po kliknięciu ich ikony (biały trybik) na panelu bocznym. Z otwartej listy należy wybrać pozycję “Idź do ekranu głównego”, na ekranie głównym pozycję “Otwórz plik lokalny”, a następnie folder “Importowane projekty”. W folderze tym powinien znajdować się katalog z projektem, w celu jego wysłania na platformę Teams należy nacisnąć symbol trzech kwadratów po prawej stronie przy nazwie projektu i wybrać pozycję “Wyślij skompresowany katalog do…”. Opcja ta umożliwi udostępnienie projektu w formie pliku .zip, który można w ten sposób wysłać na swój adres email, lub w inny sposób przesłać go na komputer. Plik .zip należy nazwać swoim numerem indeksu oraz nazwiskiem, podobnie jak sprawozdanie, tj. 123456_kowalski.zip Rysunek 4.14: Menu eksportu plików projektu. 4.2 Geotracker Aplikacja Geotracker umożliwia zapis trasy przejścia w terenie rejestrując jego parametry, między innymi: dystans, czas, prędkość, czy różnica wysokości. Aby zapisać trasę przejścia, po uruchomieniu aplikacji należy wybrać czerwony przycisk znajdujący się w prawym dolnym rogu ekranu. Zapis przejścia został rozpoczęty i może on działac w tle, a więc możliwa jest praca w innych aplikacjach. Rysunek 4.15: Ekran bazowy aplikacji GeoTracker. Po zakończeniu pracy, aby zatrzymać zapis przejścia należy wybrać szary przycisk z ikoną “Stop”. Rysunek 4.16: Rejestracja trasy przejścia w aplikacji Geotracker. W prawym dolnym rogu przyciski zatrzymania i pauzy rejestracji śladu. W celu wyeksportowania zarejestrowanej trasy i wysłania jej na platformę Teams, należy otworzyć panel boczny aplikacji, wybrać zarejestrowany ślad a następnie ikonę udostępniania. Rysunek 4.17: Boczny panel aplikacji Geotracker. Aplikacja poprosi o wybranie formatu eksportowanego pliku (.GPX, .KML, lub .KMZ – dla potrzeb zaliczenia wybór jest dowolny), w kolejnym kroku możliwe jest udostępnienie pliku trasy przejścia poprzez wiadomość email, lub w inny sposób. Plik trasy przejścia należy nazwać swoim numerem indeksu oraz nazwiskiem, podobnie jak sprawozdanie, tj. 123456_kowalski.gpx Rysunek 4.18: Opcje eksportu pliku trasy przejścia. 4.3 Pobieranie chmur punktów ALS z serwisu geoportal Przejdź pod adres geoportal.gov.pl i przybliż widok mapy do obszaru kompleksu leśnego, w którym wykonywane były prace terenowe. Rysunek 4.19: Interfejs mapowy serwisu geoportal.gov.pl. Z panelu Zawartość mapy po prawej stronie, rozwiń katalog Dane do pobrania, a następnie Dane pomiarowe NMT i zaznacz opcję LiDAR PL-EVRF2007-NH. Jeśli na Twoim obszarze nie są dostępne dane w układzie EVRF2007 (na mapie nie wyświetliła się siatka arkuszy), wybierz opcję LiDAR PL-KRON86-NH. Rysunek 4.20: Panel Zawartość mapy serwisu geoportal. Na mapie pojawi się warstwa przedstawiająca podział arkuszowy plików lotniczego skanowania laserowego. Po kliknięciu na pojedynczy arkusz pojawi się okno, w którym należy wybrać pozycję WMS, LiDAR PL-EVRF2007-NH, a następnie kliknąć na wskazany plik w formacie .las lub .laz w celu jego pobrania. Rysunek 4.21: Okno pobierania pojedynczego arkusza danych LiDAR. Zapisz plik na swoim komputerze i otwórz go w programie FugroViewer (link do pobrania aplikacji). Po otwarciu pliku przybliż się do obszaru gdzie wykonywane były prace terenowe i wykonaj przekrój przez chmurę punktów (narzędzie przekrój z górnego paska programu). Rysunek 4.22: Chmura punktów ALS LiDAR otwarta w programie FugroViewer. Na czerwono zaznaczone narzędzie wykonywania przekrojów przez chmurę punktów. Następnie przy użyciem narzędzia pomiarów, zmierz wysokości drzew zarejestrowanych na chmurze punktów (narzędzie pomiaru odległości z górnego paska programu). Rysunek 4.23: Pomiar wysokości drzew na przekroju chmury punktów ALS w programie FugroViewer. Na czerwono zaznaczone narzędzie wykonywania pomiarów wysokości. "],["odwołania.html", "Odwołania", " Odwołania Przydatne linki: Geomatyka w Lasach Państwowych – podręcznik Dane satelitarne dla administracji publicznej – podręcznik gisplay – portal z informacjami branżowymi: https://gisplay.pl/ geoforum – portal z informacjami branżowymi: https://geoforum.pl Dokumentacja aplikacji QField (EN): https://docs.qfield.org/get-started/ Krótkie poradniki korzystania z aplikacji QField (EN): https://docs.qfield.org/how-to/ Rysunek 4.24: Praca w oprogramowaniu GIS wywiera nieodwracalne piętno na psychice człowieka. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
